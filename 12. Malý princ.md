# Malý princ
#USA #20století #próza #epika #FilozofickáPohádka #existencialismus #er-forma #ich-forma

**Autor:** Antoine de Saint-Exupéry  
**Národnost:** Francie  

**Období:** 20\. století  
**Směr:** existencialismus   
**Literární skupina:** Le Grand Jeu = Velká hra  

**Světoví současníci:**
- Ernest Hemingway (USA, Ztracená generace)
- William Faulkner (USA, Ztracená generace)
- Francis Scott Fitzgerald (USA, Ztracená generace)
- John Steinbeck (USA, nepatří do Ztracené generace)
- Erich Maria Remarque (Němec, přestěhoval se do USA - útěk před nacismem, Ztracená generace)

**Čeští současníci:**  
- Karel Poláček
- Josef Čapek
- Karel Čapek
- Eduard Bass
- Vladislav Vančura  

### O autorovi:  
- francouzský spisovatel, publicista
- letec, propagátor letectví
- často považován za filozofa, humanistu
- narodil se do bohaté šlechtické rodiny
- od dětství zájem o letectví
- z míst, která navštívil při létání čerpal inspiraci do svých děl
- jeho dílo Citadela (nedokončené) bylo vydáno až po jeho smrti
- jeho neznámější dílo Malý princ začal psát v USA v době, kdy takřka všichni jeho kamarádi zemřeli v leteckých bojích o Francii

### Další díla:  
- Citadela (vydána posmrtně, meditativní a filozofická próza)
- Země lidí (román)
- Noční let (román)

## Kniha:  

**Literární druh:** próza, epika  
**Literární žánr:** filozofická pohádka  

**Téma a ústřední motivy:**
- zkoumání typů jednotlivých povah, vyzdvihování dětské fantazie a důležitosti přátelství
- přátelství
- dětský svět x svět dospělých
- cestování
- kritika nesmyslnosti
- ústup citových hodnot
**Časoprostor:** 
- úvod knihy na poušti, kde vypravěč spadl se svým letadlem
- dále se příběh pohybuje po různých planetkách, které Malý princ navštívil
- princova domovská planetka B 612 - asteroid o velikosti domu
- pravděpodobně během 20. století, za 2. světové války
**Kompozice:** chronologický úvod a závěr, všechno ostatní retrospektivně - princ vzpomíná na to, co zažil  

**Vypravěč:** v úvodu ich forma (z pohledu letce), jinak er forma  

**Postavy:**  
- Malý Princ - malý zlatovlasý kluk, pochází z planetky B 612, představuje dětskou nevinnost, zvídavost a fantazii
- letec - dospělý, ale stále má cit pro dětskou fantazii, rád kreslil, ale dospělí ho odrazovali, poslouchá příběhy malého prince
- liška - seznámí se s Malým Princem a učí ho, jak si ji správně ochočit, alegorie moudrosti, ukazuje mu, jak jsou důležité vztahy
- Růže - symbol krásy, pýchy a malichernosti, potřebuje obdiv a péči, tvrdí, že je jediná na světě
- Had - alegorická postava, má moc přemístit Malého Prince zpět na domovskou planetu, když ho uštkne a propustí jeho duši
- Lampář - jediná postava, která se princi alespoň trochu zamlouvá, protože dělá něco užitečného - stará se o lampu, ale protože se Lampářova planteka točí rychle, musí lampu zhasínat a rozsvěcet každou minutu

**Stručný obsah:** 
Příběh mluví o letci, který havaroval v saharské poušti, kde potkává Malého Prince. Ten přišel z jiné planety- B 612. Tito dva se spolu spřátelí. Princ letci povídá svůj příbeh, jak odešel ze své planetky, protože pochyboval o lásce růže na své planetce. Prošel sedm jiných planetek, jejichž obyvatelé představují pokřivené lidské charaktery.
Na první planetě žije rozkazovačný král, který žije úplně sám a chce všemu vládnout, myslí si, že je pánem celého vesmíru. Prince považuje za svého poddaného. Na druhé planetě žije domýšlivec, který v každém vidí svého obdivovatele. Třetí planetu obývá pijan pijící proto, aby zapomněl, že se stydí za to, že pije. Na čtvrté planetě byznysman neustále počítá hvězdy a zároveň si myslí, že mu každá z nich patří. Na páté planetě, kde se noc a den střídají během jedné minuty přebývá lampář, který opakovaně rozsvěcuje a zhasíná lampu. Na šesté planetě žije zeměpisec, který svoji vědu považuje za tu nejdůležitější a tráví veškerý svůj čas tvorbou map. Taky ale čeká na badatele, kteří mu podají zprávu o okolí.
Princovo putování končí sedmou planetou, kterou je Země. Setkává se zde s hadem, mnoha jinými růžemi a také s liškou, která se s ním spřátelí, protože si ji ochočil. Ta ho zasvětí do tajemství hlubokého citu "správně vidíme jen srdcem a co je důležité, je očím neviditelné" a pochopil díky ní hodnotu své růže i pravého přátelství. Poté se na Zemi setkává s výhybkářem, který nechápe, proč lidi jezdí sem a tam vlakem a navíc tak rychle. Potkává i obchodníka, který vymýšlí pilulky, díky kterým člověk nepotřebuje pít a šetří tím čas. Malý Princ díky nim pochopil nesmyslnost lidského spěchu a honby za náhražkami. Dále se setkává s letcem, který se stane jeho přítelem.
Letci dochází zásoby vody a tak mu Princ pomohl najít studnu s vodou. Letec následně dokončil opravu letadla. Malý Princ byl stále smutnější, protože toužil po návratu zpět na svoji planetku. Řekl pilotovi, že jeho cesta je těžká i dlouhá, a proto s sebou nemůže vzít své tělo. Planetu Zemi opustila tedy pouze jeho duše, díky hadovi, který jej uštknul do kontíku. Princ na Zemi opouští své tělo a vrací se ke své květině, za kterou se cítí být zodpovědný. Letec na něj bude celý život s láskou vzpomínat, obzvlášť při pohledu na hvězdy.


**Jazykové prostředky:**
- spisovný jazyk
- věty jsou krátké a srozumitelné
- psáno pro děti
- kniha je navíc doplněna autorovými kresbami

**Tropy a figury:** 
- metafory
- personifikace
- přirovnání
- epiteta
- symboly a alegorie
- přímá řeč