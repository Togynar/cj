# Smrt krásných srnců
#Česko #20století #epika #próza #SouborPovídek

**Autor:** Ota Pavel  
**Národnost:** Česko  

**Období:** 20\. století  
**Směr:** literatura po roce 45, oficiální literatura 70. a 80. let  

**Světoví současníci:**  
- Umberto Eco (Itálie)
- Alexandr Solženicyn (Rusko)
- William Styron (USA)
- George Orwell (Anglie)
- John Ronald Reuel Tolkien (Anglie)

**Čeští současníci:**  
- Vladimír Páral
- Bohumil Hrabal
- Milan Kundera
- Ferdinand Peroutka
- Ladislav Fuks

### O autorovi:  
- prozaik, novinář
- původně Otto Popper
- Jeho dva bratři a otec byli za války v koncentračním táboře (přežili)
- 1956 rodina změnila jméno na Pavlovi → Ota Pavel
- pracoval jako horník, poté jako sportovní redaktor v Československém rozhlase
- člen Svazu československých spisovatelů
- 1964 - duševní choroba (maniodepresivní psychóza) → 1966 - odchod do invalidního důchodu
- konec života strávil v psychiatrických léčebnách, zemřel na infarkt
- cena Víta Nejedlého, novinářská cena Julia Fučíka
- oblíbená témata:
	- rybařina
	- Berounka a její okolí
	- židovství
	- vlastní rodina a dětství
	- sport
- spousta autobiografie - inspirace ve vlastním životě
- originální pojetí židovské tematiky (utrpení Židů v koncentračním táboře, bolest, bezmoc...)
- povídky a reportáže ze sportovního prostředí, fejetony
- povídky o přírodě

### Další díla:  
- Dukla mezi mrakodrapy (reportáž)
- Jak jsem potkal ryby (autobiografie)
- Plná bedna šampaňského (sbírka povídek)
- Zlatí úhoři (sbírka povídek)
- Pohádka o Raškovi (sbírka povídek)

## Kniha:  

**Literární druh:** próza, epika
**Literární žánr:** soubor 7 povídek (vzpomínková próza)

**Téma a ústřední motivy:**  
- obdiv k otci
- útrapy války
- radosti života
- vzpomínání na mládí
**Časoprostor:** 
- Čechy, především Praha, Buštěhrad, Kročehlavy, Křivoklátsko a okolí řeky Berounky (západní Čechy)  
- první polovina 20. století před 2. světovou válkou a v jejím průběhu  
**Kompozice:**  
- 7 povídek (původně 8, ale jedna byla odstraněna komunisty, poté přidána ještě jedna, také zablokovaná cenzurou)
	- Nejdražší ve střední Evropě
	- Ve službách Švédska
	- Smrt krásných srnců
	- Kapři pro Wehrmacht
	- Jak jsem se střetli s Vlky
	- Otázka hmyzu vyřešena
	- Prase nebude! - za komunismu cenzurována
	- Králíci s moudrýma očima

**Vypravěč:** ich forma, vypravěčem je autor, psáno z pohledu malého Oty

**Postavy:**  
- Leo Popper - Otův otec, plný vitality, má smysl pro humor, je posedlý svými touhami a sny, poslán do koncentračního tábora
- Herma Popperová - Otova matka, velmi tolerantní a laskavá, svému muži Leovi odpouští všechny prohřešky
- Karel Prošek - strýc Oty, má velmi dobrý vztah k přírodě, rodina u něj tráví víkendy i prázdniny
- Ota Pavel - vypravěč
- Hugo a Jiří - Otovi bratři, posláni do koncentračního tábora
- pes Holan - vlčák
**Stručný obsah:** 
- Nejdražší ve střední Evropě
	- V první povídce tatínek naletěl a koupil rybník pouze s jednou rybou. Když to zjistil, nenechal si to líbit a pomstil se tím, že bývalému majiteli rybníka prodal lednici, ale bez vnitřku, jako to on udělal jemu.
- Ve službách Švédska
	- Druhá povídka poukazuje na tatíknovu podnikavost u firmy Electrolux. V prodeji vysavačů a ledniček se stal mistrem, hlavně díky paní Irmě, do které byl tajně zamilován.
- Smrt krásných srnců
	- Nejznámější povídka, byla dokonce zfilmována. Vypráví o tom, jak Hugo a Jiří měli být odvedeni do koncentračního tábora a museli se nutně ještě před odchodem pořádně najíst. Jejich otec Leo se proto pokouší sehnat maso, jenže to je pouze na lístky, a tak je jejich jedinou šancí pytlačení, za které hrozí trest smrti. Přemluví Proška, aby mu půjčil svého pytláckého Holana. Pes však poslouchá jen Proška, ale vycítí Leovu situaci a uloví srnce. Z tábora se Jiří vrátil jen s 40 kg váhy, a tedy přežil nejspíše jen díky srncovu masu.
- Kapři pro Wehrmacht
	- Také zfilmována. Odehrává se za 2. světové války. Otci seberou jeho milovaný rybník a on to samozřejmě nemůže přenést přes srce. Až do doby výlovů chodí "své" kapry krmit. Jednou v noci je pak tajně všechny vyloví. Pak přijedou rybník vylovit sítěmi rybáři v uniformách wehrmachtu. V rybníce ale nic není a nikdo si to nedokáže vysvětlit. Hudba, která hrála na oslavu výlovu už hraje jenom na počest otci, který s Davidovou hvězdou na kabátu vypálil Němcům rybník.
- Jak jsme se střetli s Vlky
	- Krátká povídka o tom, jak tatínek prohrál soutěž s Vlkovými o to, kdo uloví větší štiku. Když si tatínek hrdě nesoucí své úlovky k Vlkovým všiml jejich štiky visící před domem, tak se otočil a bez jediného slova zklamaně zamířil zpátky k domovu. Tato povídka přesně vystihuje povahu otce Oty Pavla.
- Otázka hmyzu vyřešena
	- Vypráví o tatínkových poválečných obchodech. Začne s prodejem mucholapek Bomba-Chemik a velmi se mu daří. Do svých obchodů zapojí také svého syna. Ale jak rychle uspěl, tak rychle o svou slávu přišel. Přicházely mu telegramy typu "Pane Popper, mouchy nechcípají. Stravujou se! Jděte do prdele s takovým zázrakem!". O pár let později začali tutéž mucholapku vyrábět Holanďané jako Fly Killer a zaplavili jimi Evropu.
- Prase nebude!
	- Jelikož už se Leo Popper nemohl starat o kapry a chodit je lovit, hledal si jiný koníček. Předseda JZD mu nabídl, že může chodit krmit prasata. Otův tatínek se pro to okamžitě nadchl a chtěl vykrmit nejkrásnější prasata v Československu. U prasat dokonce i spal a vůbec se nemyl. Tehdy si o něj začala dělat starosti jeho žena, paní Popperová, a začala mu chodit pomáhat. Za svou práci s vykrmováním jim v JZD slíbili, že dostanou vlastní prase. Na to, až dostanou své prase se velmi těšili, ale když přišel ten den, oznámili jim "Prase nebude!". Když to manželé Popperovi uslyšeli, začali se nahlas smát. Navíc pak dostali zprávu z JZD, která je rozesmála ještě víc. Museli proplatit závazek vůči JZD, a to celých 530 korun.
- Králíci s moudrýma očima
	- V poslední povídce prodali Popperovi chatu a koupili si domeček u Radotína. Zde šťastně dožili. Tatínek si zavedl zvláštní chov králíků šampanů a maminka zatím úspěšně chovala krocany, slepice a prodávala vajíčka. Tak žili skoro deset let. Tatínek své králíky brával na výlety, jednou i na výstavu. Z té odešel dotčen, že nevyhrál. Všechny králíky pak pustil na pasece. Domů se vrátil až ráno v tak zbědovaném stavu, že se maminka lekla a zavolala sanitku. Před odjezdem ještě pověsil na vrátka cedulku s nápisem "PŘIJDU HNED", ale už nikdy nepřišel.

**Jazykové prostředky:**  
- spisovný jazyk
- obecná čeština + hovorový jazyk → rozhovory a mluva otce
- slang → rybáři
- cizí slova
- vulgarismy
- citově zabarvená slova
- satira
- vtip a humor se smutným podtexxtem
- většinou jednoduché příběhy vyprávěné v ich formě
- časté použití přímé řeči s vynecháním vět uvozovacích

**Tropy a figury:** 
- metafory