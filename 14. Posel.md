# Posel
#Austrálie #21století #ModerníLiteratura #próza #epika #román #ich-forma

**Autor:** Markus Zusak  
**Národnost:** Austrálie  

**Období:** 21\. století  
**Směr:** moderní literatura  

**Světoví současníci:**  
- Ken Kesey (USA)
- Edward Abee (USA)
- John Green (USA)
- John Ronald Reuel Tolkien (Anglie)
- Alexandr Solženicyn (Rusko)
- Jo Nesbø (Norsko)  
- Ray Bradbury (USA)  
- Joanne Kathleen Rowling (Anglie)

**Čeští současníci:**  
- Michal Viewegh
- Václav Havel
- Miloš Kratochvíl
- Ladislav Zibura
- Kateřina Tučková  
- Andrej Babiš

### O autorovi:  
- Narozen v Sydney 1975
- nejmladší ze čtyř sourozenců
- jeho rodiče emigrovali do Austrálie v 50. letech 20. století
- je mu 44 let
- proslavil se především svým románem Zlodějka knih
- patří mezi nejznámější australské autory na světě
- zatím napsal 6 knih
- je složité zařadit jej do konkrétního literárního směru, moderní literární směr je směsicí mnoha předchozích, může se zabývat sociálními problémy a prolínat se více styly

### Další díla:  
- Zlodějka knih
- Roky pod psa
- Když psi pláčou
- Clayův most
- Smečka rváčů

## Kniha:  

**Literární druh:** próza, epika
**Literární žánr:** román (pro mladé)

**Téma a ústřední motivy:**
- každý z nás se může stát poslem (dobrých skutků); naděje, že každý dokáže být nápomocný a důležitý
- karta
- eso
- dobrý skutek
- posel
- násilí
- vrstvy společnosti
**Časoprostor:** současnost, malé město v Austrálii, Edgar street, Harrison street...  
**Kompozice:** chronologická  

**Vypravěč:** ich forma  

**Postavy:**  
- Ed Kennedy - hlavní hrdina, taxikář, 19 let, nízké sebevědomí, nudný, nic v životě nedokázal; na konci je svědomitý, nebojácný, štědrý
- Audrey - Ed je do ní zamilován, krásná, inteligentní, nechce si lásku připustit k tělu, nechce Edovi ubližovat
- Marv - 19 let, spoří peníze, miluje své rozpadlé auto, někdy poměrně krutý, velmi upřímný, snaží se přede všemi hrát určitou roli, ve skutečnosti zranitelný a citlivý, v myšlenkách se neustále vrací ke své lásce Suzanne
- Ritchie - jeden z nejvíce beznadějných případů ze skupiny přátel, nemá žádnou práci ani výrazné zájmy, snaží se být za každé okolnosti pozitivní a bezstarostný až do doby, kdy v něm Ed probudí pocit bezvýznamnosti a postradatelnosti
- Simon - jeden z Audreyiných partnetů, miluje Audrey, ale svym způsobem ví, že ona mu oddaná není, a že je Ed v jejím životě velmi důležitou postavou

**Stručný obsah:** 
Děj začíná uprostřed bankovního přepadení. Ed Kennedy a jeho tři přátelé se jej pasivně účastní, celou dobu mezi sebou hovoří, staví se k situaci flegmaticky. Edovi se v podstatě omylem podaří hlavního zločince dopadnout a zastavit. Lupiče poté zadrží policie. Když má Ed svědčit, setká se s lupičem a ten mu vyhrožuje pomstou.  
Ed pokračuje ve svém nudném životě, když mu jednoho dne do schránky dorazí hrací karta se třemi adresami. Jelikož se svými přáteli často hrají karty, podezírá z doručení nejprve je, ale ti ho vyvedou z omylu. Netuší, od koho může karta být. Po nějakém čase se rozhodne adresy navštívit.  
Na první adrese najde Ed muže, který pravidelně znásilňuje svoji ženu. Na druhé adreses bydlí stará opuštěná žena a na třetí mladá dívka se svou rodinou. Ed postupně vstupuje do života lidem, kteří na těchto adresách žijí a pomáhá jim zlepšit život, třebaže jen maličkostmi (např. koupená zmrzlina).  
Poté, co Ed pomůže všem lidem z první karty, je násilně přepaden Darylem a Keithem a dostává od nich obálku s dalším esem. Na něm je pouze přezdívka pro místo, kam chodili jako malí s bratrem. Na toto místo ho dovede tajuplný zákazník. Zde Ed najde tři jména vytesaná do kamene, která si později najde v městském seznamu a i tato poselství splní. (kněz - Thomas O'Reilly, zmrzlina - Angie Caruzová, bratři Roseovi).  
Ed se na popud kamaráda Marva účastní tzv. výročního masakru (americký fotbal ve sněhu a ledu na boso). Zde přivede i svého psa Portýra a jeho hlídáním pověří cizího malého kluka. Po zápasu Ed zjistí, že kluk i se psem zmizeli a začne panikařit. Nakonec jej objeví u zmrzlinového stánku. Kluk drží v ruce kartu a odmítá Portýra i kartu vydat zadarmo. Nakonec mu Ed dá dvaceti dolarovou bankovku a Ed se dostává k další kartě se třemi jmény. Ed zjišťuje, že se jedná o jména autorů a v názvu některých z jejich děl jsou opět ukryté adresy. Zde je odhalena příčina matčiny zášti k Edovi (záviděla Edův vztah s otcem a měla pocit, že ji Ed nikdy nemiloval).  
Poslední karta Eda poznamenalá. Další kartu získává v kině při plnění jednoho z předešlých poselství. Tentokrát obsahuje názvy tří filmů. Ed využije filmových znalostí jednoho ze svých nově nabytých přátel - Bernieho a promluví s ním o filmech na kartě. Ve jménech hlavních postav nalézá shodu se jmény svých nejlepších přátel. První se rozhodne splnit poselství Ritchieho. Při nočních návštěvách jeho sousedství si naplno uvědomí Ritchieho neschopnost a zbytečnost a rozhodne se ji prolomit. Následuje Marv, kterého před třemi lety opustila jeho největší láska. Marv po celou dobu příběhu spoří velké peníze a Ed se dozvídá, že je to kvůli Suzanníně těhotenství. Marv nikdy nenašel odvahu se za Suzanne vydat, ale díky Edovi se vzchopí a společně za ní zajedou.  
Nejtěžší poselství čeká Eda s Audrey, když v ní musí alespoň na moment probudit lásku k němu, což se prostřednictvím tance na ulici u hudby z rádia podaří.  
Ed si myslí, že je po dokončení čtvrtého esa konec, avšak přichází další zásilka. Tentokrát je to žolík s Edovou vlastní adresou. Několik týdnů se v jeho životě neděje nic důležitého. Poté jej jednoho dne navštíví elegantní muž v obleku s další obálkou. Muž přinutí Eda navštívit hrob jeho otce. Ed se zde opět setkává s Darylem a Keithem, kteří mu mají připomenout, že Ed nechce skončit jako jeho otec, že má na víc.  
Pár dní se opět nic neděje, než k Edovi do taxi nastoupí zločinec z loupežného přepadení v bance. Uplynulo půl roku a skončil mu pobyt ve vězení. Společně projedou celé město, všechny splněné adresy. Když Ed přijede domů, je u něj mladý muž. Ukáže se, že to právě on Edovi nachystal celou záležitost s poselstvím. To on najal všechny zúčastněné poskoky, aby Edovi dokázal, že každý dokáže žít za hranicemi svých možností. Nakonec mu předá desky, kde je celý jeho příběh včetně jeho konání zaznamenaný a naplánovaný.  
Závěr knihy je věnován završení milostného příběhu, kdy Audrey definitivně přiznává svou lásku k Edovi.


**Jazykové prostředky:**
- převažuje hovorová mluva
- vnitřní monology hlavní postavy
- časté dialogy mezi postavami
- přirovnání
- nutí čtenáře k zamyšlením

**Tropy a figury:** 
- metafory