# Pygmalion
#Anglie #20století

**Autor:** George Bernard Shaw  
**Národnost:** Anglie, Irský původ  

**Období:** přelom 19\. a 20\. století
**Směr:** literární modernismus  

**Světoví současníci:**  
- Jean Cockteau (Francie)  
- Jean Paul Sartre (Francie)  
- Luigi Pirandello (Itálie)  
- Eugene Gladstone O'Neill (USA)  
- Frederico García Lorca (Španělsko)  

**Čeští současníci:**  
- Karel Čapek  
- Eduard Bass  
- Vladislav Vančura  
- Viktor Dyk  
- Fráňa Šrámek  
- Jaroslav Kvapil  

### O autorovi:  
- narozen v Dublinu (Irsko)
- jeho otec byl alkoholik
- sociálně kritické dílo - všímal si aktuálních společenských problémů a špatných vlastností anglické společnosti
- nejprve neúspěšný romanopisec, jeho nejznámější díla jsou dramata
- v próze psal hlavně eseje často spjaté s jeho dramaty
- zakladatel moderního anglického dramatu
- sociální problémy, nerovné postavení žen ve společnosti
- Nobelova cena za literaturu 1925
- ve svých dramatech se zaměřuje na dialogy postav zabývající se sociálními problémy tehdejší společnosti - sociální diskuzní komedie; příběh her není soustředěn na příběh, ale na debatu mezi postavami

### Další díla:  
- Domy pana Sartoria
- Živnost paní Warrenové
- Candida
- Muž z budoucnosti
- Záletník Leonard

## Kniha:  

**Literární druh:** drama  
**Literární žánr:** sociálně diskusní komedie  

**Téma a ústřední motivy:**  
- arogance mužů a nerovnoprávnost žen
- sázka
- nerovnost žen ve společnosti
- arogance
- sňatky
- vzdělání
- láska
**Časoprostor:** Londýn, Velká Británie, viktoriánské období (přelom 19. a 20. století)  
**Kompozice:** chronologická, 5 dějství  

**Vypravěč:** není, zastoupen scénickými poznámkami  

**Postavy:**  
- Líza Doolittleová - chudá, nevzdělaná prodavačka květin na londýnských ulicích, neumí se vyjadřovat spisovně, hovoří mluvou londýnské spodiny, během výuky profesora Higginse "vyzraje" a začne si uvědomovat svou cenu
- profesor Henry Higgins - učitel fonetiky, profesor, pravý odborník, přítel plukovníka Pickeringa - vsadí se s ním, že dokáže Lízu naučit mluvit jako dámu z vyšší společnosti; vnímá Lízu jako prostředek k dosažení svého cíle (k výhře sázky), ne jako rovnou osobu
- plukovník Pickering - přítel profesora Higginse, čestný, gentleman, chová se k Líze s úctou, ale přesto mu nepřijde špatné chování Higginse k Líze jako k věci
- Freddy Eynsford-Hill - mládenec, za kterého je Líza rozhodnuta se vdát, protože ji má doopravdy rád; trochu pomalejší (mentálně), ale dobrý člověk, snaživý, chová se dle standardů vyšší společnosti
- paní Eynsford-Hillová - postarší dáma z vyšší společnosti, chová se dle Viktoriánských standardů.
- Klára Eynsford-Hillová - dospívající dívka, dcera paní Eynsford-Hillové, drzá až arogantní - v nižších třídách i ve vyšších třídách rodiny
- paní Pearcová - Higginsova hospodyně

**Stručný obsah:** 
Příběh začíná deštivým dnem, kdy rodina Eynsford-Hillů shání taxi. Mezitím si Higgins v povzdálí zapisuje konverzaci kolem něj. Všechny potom ohromí tím, že pozná kdo je odkud podle jejich přízvuku. Zde dochází k seznámení Higginse s Pickeringem. V průběhu celé scény Líza neodbytně nabízí květiny a tak se dostává do střetu s Higginsem a Pickeringem.
Higginse navštíví Pickering, aby probrali budoucí spolupráci a zároveň se zde objevuje Higginsova hospodyně paní Pearceová. Dále přichází Líza Doolittleová se žádostí, aby ji Higgins učil slušně se vyjadřovat, aby si splnila svůj sen práce v květinářství. Jelikož sama nemá dost peněz, Higginsovi se žádost nelíbí, ale jeho zájem vzroste poté, co se vsadí s Pickeringem o to, jestli zvládne z Lízy, prosté dívky z ulice, udělat dámu, která zapadne do vyšší společnosti za pouhých 6 měsíců. Líze se sázka moc nezamlouvá, ale nemá jiné možnosti a také nemá co ztratit.
Líza si postupně zvyká na nové prostředí a podle toho mění své chování a zvyky, mluvu i vzhled. První s Higginsem a Pickeringem navštíví Higginsovu matku. Zde působí velmi společensky, ale jakmile dostane prostor ke konverzaci, projeví se její pravé já. Převýchova poté pokračuje a přidávají se další společenské návštěvy a události - v muzeích, divadlech, na večírcích. 
Poslední je velká sešlost na samotném Westminsterském panství. Tady se Líza chová ukázkově a hostitelka ji dokonce považuje za maďarskou princeznu. Higgins tedy vyhrává sázku a všichni tři se vrací domů.
Líza po dlouhých měsících dřiny očekává chválu a obdiv od Higginse a Pickeringa, ti s ní však jednají jako se služebnou a k jejímu úspěchu se nijak nevyjadřují. Líza utíká z Higginsova domu a setkává se s Freddym. Ten se naopak k Líze chová velmi citlivě. Společně nachází útočiště u Higginsovy matky. Další den Higgins s Pickeringem zjistí, kde se Líza ukrývá a dochází ke konfrontaci. Zároveň se otec Lízy stává náhodou zbohatlíkem.
Poté, co skončí hádky a všechny postavy mimo Higginse a Lízy odešly, dochází k hluboké konverzaci mezi těmito postavami, kdy si vyjasní své skutečné myšlenky a zásady nezávisle na okolí. Jistým způsobem dochází k jejich udobření, avšak Líza se k Higginsovi nevrací a namísto toho si bere Freddyho za svého muže.


**Jazykové prostředky:**
- v díle se klade velký důraz na jazyk postav
- spisovný jazyk i dialekt spodiny společnosti
- autor záměrně používá zkrácená slova
- expresivní slova
- archaismy (i v scénických poznámkách)
- důkladný popis Lízy Doolittleové

**Tropy a figury:** 
- elipsy (vynechání větného členu (slova), používá se hlavně v dialogu, konverzaci)
- aposiopese
- personifikace
- epiteta
